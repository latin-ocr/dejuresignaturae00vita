138 DE JURE SIGNATURAE JUSTITIAE

morum, quorum Reos licet Laicos , neque Foro Ecclesiastico ullatenus gau-
dentes , cum apud eas accusantur, carceribus statim mancipant, eosque tra-
dere renuunt Curiis Nostris secularibus juste puniendos: bonum idcirco
duximus praesenti hac Constitutione , ut abusibus occurratur, declarare quae,
et qualis esse debeat legitima secundum Canones consuetudo, qua Curiis
Episcopalibus et Ecclesiasticis ius esse possit de Reorum Laicorum Causis
Criminalibus cognoscendis, etiudicandis.

Igitur non omnem ad id consuetudinem ‚ sed illam tantum valere iube·
mus, quae et quadragenaria sit, et perpetuo constans ‚ non unquam vel
contradicta, vel interrupta Praeterea constitui eam volumus multiplicitate,
ae frequentia actuum non levium , sed gravium, quos constet gestos fuisse
animo praescribendi jurisdictionem secularem, non ex gratia, vel conniven
tia toleratos, neque tales, qui fieri fortasse potuerint citra certam, praecisam·
que scientiam , et acquiescentiatn ‚ vel Nostram , nostrorumque pro tempo-
re Successorum, vel saltem supremorum Magistratuum Nostrae huius Ur-
bis , quos praecipue ad publicam prosequendam vindictam Criminum praepo-
nere consuevimus: Nullam prorsus in re tam gravi haberi mandantes ratio-
nem de scientia ac patientia Rectorum Localium‚ aliorumque inferiorum
Magistratuum saecularium , quibus quandoque vel oscitantibus, vel metu
quodam reverentiali conniventibus ‚ ac tolerantibus nequaquam licere, ac li-
cuisse statuimus ‚ gratia, acquiescentia‚ ac patientia sua legitimam facere
consuetudinem , qua mandata eisJurisdictio , perturbato utriusque Potesta-
tis ordine, minuatur. Si ea itaque consuetudo afferatur, qualem modo sta-
tuimus ‚ illam volumus custodiri , ac servari, inductam vero aliter, reproba-
mus, et nullius esse roboris Nostra hac Constitutione decernimus.

Praesentes autem Littew, et in eis contenta quaecumque ‚ etiam ex eo
quod quicumque in praemissis interesse habentes ‚ vel habere praetendentes ad
id vocati, vel auditi non fuerint, vel Causae, propter quas praesentes ema-
narint expressae et verificatae non fuerint , de subreptionis vel obreptionis , aut
nullitatis vitio , seu intentionis Nostrae , vel quopiam alio defectu notari, im-
pugnari, vel infringi nullatenus posse ‚ sedillas semper, et perpetuo vali-
das, et efficaces esse et fore, suosque plenarios et integros effectus sortiri
et obtinere3 atque ita et non aliter in quibusvis Tribunalibus, ac per quos-
cumque Judices in hac materia competentes ‚ etiam specifica et individua
mentione dignos decerni, et judicari decernimus ‚ et mandamus, sublata
cullibet aliter judicandi , et interpretandi facultate, atque authoritate 2 ac
irritum ‚ et inane etiam decernentes, si secus super his a quoquam quavis au-
ctoritate scienter , vel ignoranter contigerit attentari.

Non obstantibus etc.

Nulli ergo hominum etc .
Datum Romae apud Sanctam Mariam Maiorem , Anno Incarnationis Do-

minicae Millesimo septingentesimo sexagesimo sexto ‚ Octavo Kalendas Se-
ptembris , Pontificatus Nostri Anno Nono .

Ν. XLI.

